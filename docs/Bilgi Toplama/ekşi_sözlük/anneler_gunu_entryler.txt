1. mayisin 2. pazar gunu...

2. giden bir meleğin ardından kutlanması çok zor olan, size bıraktığı güzel insanların acılarını gözlerinde hissederken, kendi meleğinize dahi mesafe ile yaklaşacağınız, iyiki varsın annecim sözlerinin boğazınızda düğümleneceği ve o melek sanki sizi izliyormuşçasına yumak olup bıraktıklarına sahip çıkacağınız gündür.

3. dunya genelinde mayis ayinin ikinci pazari olmakla beraber ispanya'da mayis ayinin ilk pazari kutlanan gun.

4. ilk defa bu yıl anlam ve ehemmiyetini sanki daha bir anladığım,ve bu yüzden canım annemin yanımda olmadığım için biraz daha üzüldüğüm özel gün.

hayat zor seçimler yaptırıyor insana. üstelik de bir doğru ve bir yanlış yok bu seçimlerin ucunda. sonucunda farkındalık veriyor. ama ağır bedellerle.bu yıl anneler gününde, annemin neler hissedebileceğini biraz daha farkettim sanki. ilk defa anneler gününde içim buruldu.

tüm annelerin anneler günü kutlu olsun. allah hepsine çoluğuyla çocuğuyla geçirebileceği nice anneler günü nasip etsin. amin.

5. gazetelerin, dergilerin, televizyon kanallarinin unlu anneler ve cocuklari basligi altinda gunun anlamini malzeme olarak kullandiklari gun. unlu annemiz ve sevgiye muhtac cocuklari anneler gununu nasil kutladi, su unlumuzun evine konuk olduk ve anneler gunu nesesini beraber paylastik gibi yapmacik yazilarla sevimli gozuken karelerle bir anneler gunu daha boyle gececek gibi.

6. sensizliğin üzerine bir sene daha eklendi.
bugün anneler günü,
sen yine yoksun anne!
bütün dünya bunu konuşuyor, kutluyor;
bense sensizim, hıçkırıklara boğulmuş...
her anneler gününde olduğu gibi,
mezar taşına kapanmış
ağlıyorum anne!
hadi uyan, aç gözlerini, çık oradan!
görmüyor musun yavrunu?
yalnız bırakıp gittiğin bu hayatta,
sensiz ne acılar çektiğini,
bir kez olsun sarılıp okşa,
anne kokusu neymiş
hissedeyim anne!
biliyorum yine uyanmayacaksın
her zaman olduğu gibi,
ben yine de usanmayacağım,
bir gün beni de yanına alacağını,
sıcak kollarına saracağını,
biliyorum anne!
işte ben, o gün gelene kadar
bu soğuk mezar taşlarına sarılıp ağlayacağım...
n kutlu olsun anne!!!

7. bati virginiali ögretmen anna jarvis 9 mayis 1905'te annesini kaybetti ve bundan iki sene sonraki ölüm yildönümünde evine çagirdigi arkadaslarina her yil anneler günü altinda bir kutlama yapilmasini önerdi. bu zaten annesinin de sagliginda sik sik bahsettigi, kizina asiladigi bir ukteydi. anna bu ugurda çalisti çabaladi ve ilk anneler günü 10 mayis 1908'de annesinin yirmi yil ders verdigi grafton'daki andrews metodist pazar okulu'nda 407 çocuk ve annelerinin katilimiyla kutlandi. anna vaazdan sonra tüm çocuklara annesinin en sevdigi çiçek olan karanfillerden hediye etti.
bu öneri temsilciler meclisi tarafindan hemen benimsense de senato, böyle gidersek babalar günü, dayilar günü, halakizlari günü de çikar basimiza gerekçesiyle geri çevirdi karari. anna tabii ki böyle seylerden yilacak yaratilista bir insan degildi. kendini buna adadi, mektup kampanyasi baslatti, politikacilara, is adamlarina, medyanin önde gelenlerine, kime yazabiliyorsa ona yazdi, çagrida bulundu senelerce. zaten ülkede de kutlamalar iyice yayginlasmisti, hisli bir insan olan baskan woodrow wilson 1914'te mayis'in ikinci pazarini anneler günü ilan etti.
peki anna jarvis muradina erdi, huzura kavustu mu? ne gezer.. anneler gününü ticaretlestirdikleri gerekçesiyle davalar açti, kaybetti; mutsuz bir ask hikayesinin ardindan evlenmemeye karar verdi; kör kizkardesini, evini ve sagligini kaybedip devletin ve arkadaslarinin yardimlarina muhtaç hale geldi. 1948 yilinda seksen dört yasinda özel bir senatoryumda öldü. anneler günü kaldi ondan yadigar.
türkiye'de ise ilk olarak 1955 yilinda kadinlar dernegi araciligiyla kutlandi anneler günü, bugünlere kadar geldi.
(bkz: )

8. beyaz eşya ve küçük ev aletleri firmalarının anneleri ev hizmetçisi durumuna soktuğu gündür.
ne yani hediye olarak mutfak robotu, elektrik süpürgesi, çay makinesi, vs... almakta ne oluyor, bunları almak, anneye değil eve hediye almaktır, bunlar evin ihtiyaçlarıdır annenin değil.
siz siz olun daha kişisel bir şey alın.

9. (bkz: anna jarvis)

10. bu sene 8 mayıs'da gerçekleşece kutlama günü... unutulması bazı kellelerin yuvarlanmasına sebebiyet verebilir, aman dikkat...

11. dunyalar tatlisi kizim sayesinde ilk defa kutlayacagim gun.. benim icin cok heyecanli.. umarim herkes yavrusuyla beraber uzuuuuun seneler anneler gunu kutlar.. saglik, sevgi, baris ve yasanilasi bir dunyada...

12. anne ye anneler günüiçin yazılmış bir şiirdir.

anne

bana ilk öğüt verdiğin günü,
hatırlıyor musun anne?
ne kadar telaşlıydın o gün.
el değmemiş bir hamurdan
o gün en güzel heykeli yapmıştın sen, anne.

bana ilk kızdığın günü,
hatırlıyor musun anne?
ne kadar üzülmüştün o gün.
yıllar sonra beraber yad ettiğimizde
benim yerime sen ağlamıştın, anne.

bana ilk yemek yapmayı öğrettiğin günü,
hatırlıyor musun anne?
ortalığı mahvetmiştik o gün.
senin kadar olmasa da
o gün muhteşem bir aşçı yetiştirmiştin,anne.

sana ilk aşkımı anlattığım günü
hatırlıyor musun anne?
ne büyük acılar içindeydim o gün.
yaramı sardığın sözlerinle
ogün dayanıklı ama duygulu bir kız yetiştirmiştin, anne.

bana ilk sarıldığın günü
hatırlıyor musun anne?
ilık bir bahar sabahıydı o gün.
ufacık minicik de olsa
o gün sana değer bir melek doğurmuştun, anne.

bana aldığın ilk hediyeyi hatırlıyor musun anne?
çok fakirdin o gün.
ucuz ve çok küçük de olsa
o gün hediyeni kocaman sevginle paketlemiştin, anne.

bana ilk defa ‘artık yaşlandım’ dediğin günü
hatırlıyor musun anne?
içim bir tuhaf olmuştu o gün.
imkansızda olsa
o gün seni içime sokup gençleştirmek istemiştim,anne.

bana ilk defa öleceğini söylediğin günü
hatırlıyor musun anne?
inanamamış, kabullenememiştim o gün.
ilk defa taa içimden
o gün seninle beraber ölmek istemiştim, anne.

mezarının başına geldiğim günü
hatırlıyor musun anne?
ne kadar yalnızdım o gün.
göz yaşlarım hiç durmadan akmıştı
on gün sana bir demet çiçek alamayacak kadar fakirdim, anne

ya bugün anne, bugünü görebiliyor musun?
akan göz yaşlarımı ilk defa silmiyorum anne
ilk defa mutluluktan akıyor o yaşlar.
çektiğimiz acılar, göğüslediğimiz zorluklar
bugün her damlayı bir bir siliyor, anne.

yetiştirdiğin bu kızı, bu anneyi
cennetinden görebiliyor musun anne?
hiçbir şeye ihtiyacı yok bugün.
senin verdiğin değerler sayesinde
bugün sen hariç her şeye sahip o, anne.

13. anne olmak isteyen fakat olamayan kadınların içlerindeki burukluğu bir kat daha arttıran sembolik gün...

14. (bkz: anne ben hala bebek kokuyorum/#7049400)

15. biraz ayip olacak belki ama, ben bu sahane günün her sene kutlanmasina karsiyim.. hem yani annelerimiz, analarimiz yilda bir gün hatirlanacak kadinlar mi? bu yilda bir hatirlamanin manasi nedir? sahsen ben bir oglan cocugu olarak senede iki kere anneme ne tür hediye alacagimi sasiriyorum. dogum gununde bir tane anneler gününde bir tane olmak üzere 10 sene icerisinde arcelik'in her mini mutfak esyasini tamamladim arkadas.. katalogu bitirdim. yogurt yapma makinesinden, kulucka makinesine kadar envai cesit aygit var mutfakta.. simdi ne yapiyoruz? bitti..

ya boyle futbol kluplerinin, her sene ,sanki cok farkedecekmis gibi, farkli sekilde forma cikarmalari gibi, her sene farkli sekillerde rondo, blender falan cikarsin bu arcelik, bosch falan ya da 4 senede bir kutlansin anneler günü.. olimpiyatlar gibi.. gerci o zaman cok oneme binebilir.. garip etkinlikler olur falan.. 3 senede bir olabilir.. evet 3 sene uygun..

yeter vallahi... (anneler gününü unuttum ben sahsen, pismislik yapip üste cikiyorum)

16. arcelikin "annem bana kalir" kampanyasi adi altinda, kucuk ev aletlerini yayginlastirma ve sevdirme gunu. uyduruk ve en az babalar gunu ya da sevgililer gunu kadar igrenc, ticari...

17. özümüzün sahiplerinin günü.en önemlinin önemini unutturan hayata karşı nispetden ibaret.
içimdeki acizliği ifade edeyim;
yılın 9 ay 10 günü anneler günü olsa,geri kalan günlerde yenik düşsek hayata nolurdu ? anneyle beraber,anneannenin mezarını ziyarete gidenlerle,tek başına annenin mezarını ziyarete gidenler aynı cümleleri kursalar nolurdu ? ve ben,yıllar sonra annemin göğsünde aciz bir çocuk gibi ağlayarak anneler günü geçirmişken,şuan bütün ruhumu saran ifadeyi,acizliği,pişmanlığı ve olgunluğu 1-2 haftadan daha fazla,çok da değil,sadece 9 ay 10 gün taşıyabilsem nolurdu ?

18. zaman aşımı içersinde küçük emrah için en zor gün.

19. kaynanayi zorla arama gunudur ayrica.

20. (bkz: anneler gününde hamile olmak)

21. genellikle kaybedilen seylerin huznu hatirlatir aslında onların bizim için ne kadar değerli olduklarını... ve anneler günü de aslında yeryüzünde annesinden ayrı olan onbinlerce çocuğun annelerine kavuşması için bir gündür. uzaklarda gurbet illerde çalışırken işte bu gün annenizin yanında olmanız gereken gündür. her gün yüzünü gördüğünüz bir insan için düzenlenmiş olmasından ziyade , bu gün anneliğin ne olduğunu anımsatır tüm dünyaya...

22. beşiktaş samsunspor maçında, samsunspor un, stadda ve her yerde annelerimize biraz daha saygı ibaresi içeren bir yazı ile çıkmalarını sağlayan gün. sonra aziz beyin annesi saygıyla anıldı maçta. neyse. bunlar ayıp şeyler.

23. işyerindekilerin bak ben anneme şunu aldım, sen annene ne aldın/alıcan şeklindeki dur durak bilmeyen sorularına mırın kırın cevaplar verip sudan bahanelerle ortamdan kaçmak zorunda kaldığınız gün. arkanızdan da hala bi hediye almamış diye ne kadar vefasız bir evlat olduğunuz konuşulur..

24. bu anneler gününde annemi uzakta olduuğu için göremeyeceğimden dolayı zaten üzülürken, sözlükteki anneanne ile ilgili entryleri okurken duygusallaşmam, anneannemsiz ilk anneler günü olduğunu idrak edince gözlerimin dolmaya başlaması, o sırada annemin ne kadar üzüleceğini fark etmem, cocuklar gibi ağlamaya başlamam...tek isteğim su anda anneme sımsıkı sarılmam...
(bkz: duysal yönüyle ekşisözlük)
(bkz: bi ağlama duvarı olarak ekşisözlük)

25. 2 kat masraf ettiren 2 kat kastiran ama 2 kat mutlu edebilen bir gunmus**

26. ne derseniz diyin
anneme içten sarılmak ona yeter
bırakında en azından birgün ü onlara adayalım her ne kadar yetersizde olsa
bırakın ticari kaygıları
para harcamak istemiyorsanız
erken kalkın ona bir kahvaltı masası hazırlayın yeter
seni seviyorum diyin yeter
zor gelen eğer hediye almaksa
amaç size hatırlatmak onları
bunu boşuna görmeyin diğer günler gibi
eğer annelerinize hergün "seni seviyorum annecim" diyorsanız
zaten onları onure etmiş olursunuz
ama bunu yapmayanlar war
bırakında onların anneleri en azından anneler gününde bu sözleri duysunlar

27. candan erçetin in annem annem isimli parçasının bu özel günün soundtrack i olduğunu düşünmekteyim çünkü gün itibariyle açılan her tv kanalında ve radyoda sürekli bu parça çalmaktadır.

28. "anneciğim anneler günün kutlu olsun" demek istiyorsun, için burkuluyor annesini daha yeni kaybetti diye düşünüyorsun, ben nasıl kutlayayım şimdi bu anneler gününü diyip, annesini hatırlatmak istemediğin, acı çekmesini istemediğin için kutlayamıyorsun bir anneler gününü daha.

29. annelerine, "anneler gününüz kutlu olsun." şeklinde sms çekerek kutlayanları, sinyal baz istasyonundan dönene kadar dövmek mubahtır.

30. her geçen yıl harcama yapmaya te$vik ettiren uygulamaların daha da artıp, istemediğin halde gözüne gözüne sokulması sebebiyle strese girmeye yol açan, özelliğini yitiren özel günlerden biri. diğerleri için (bkz: babalar günü) (bkz: sevgililer günü) (bkz: bla bla bla)

31. (bkz: anneler gününü kutlayamamak)

32. güney yarıkürede tastamam bugüne tekabül eden gün.

33. bu yil mayis ayinin 11 ine tekabul eden en kutsal varliklara adanmis gun.

"anne kelimesi tum cocuklarin kalplerinde ve dudaklarindaki en kutsal sozcuktur" the crow

34. cocuklarin cok ucuza cikarabilecegi bir gun.

annenizi alin, bir termos cay ve iki simitle bir deniz kenarina, bir parka gidip oturun ve ona sorular sorun.
ne zaman dunyaya geldim? beni gorunce ne yaptin? en cok hatirladigin anin ne benim hakkimda? okula ilk gittigim gun ne yaptim?...o konussun siz dinleyin.

mumkunse vidyoya da alin. bu sizin hediyeniz olacak.

kimin ne zaman gidecegi belli olmuyor cunku.

35. ilginc bir gun. cogu zaman annelerden alinan paralarin kendilerine cicek, vazo, canak, tabak olarak geri dondugu gunlerdir. alinan hediyeler anneleri maddi yonden ne denli tatmin eder bilinmez ama hediye ayirmaksizin sevindikleri asikardir. "hatirlanmak bile yeterli" sozu bugun icin pek gecerli degildir. zira hatirlamamanizin imkani yoktur. televizyonlar, reklamlar, cicekciler sagolsun bu seramoninin yalandan da olsa bir surpriz havasinda gecmesini engeller. zira anneyle izlenen her televizyon programinin arasindaki reklamda, gecilen her beyaz esya magazasinin vitrininde, bir ay onceden gunun anlam `:$ve onemine:€` dair sinyaller alir, anneyle goz goze gelmekten ve gulumsemekten kacinamazsiniz.

36. ilkokulda ogretmenin soracagini bile bile calismadigim konudur.
- soyle bakalım anneler gunu nasıl olmus. hangi yilda?
- ogretmenim atatürk, türk kadininin emeklerini...
- sus. sus. otur sifir!

37. annelerde beklenti ve ardından olası hayalkırıklığı,cogunlukla mutluluk, evlatlarda stres, annesi hayatta olmayan evlatlarda üzüntüye sebep veren gün.

38. bu sene annemin yanında olamayacağım için biraz üzecek olan gün.allahtan haftaya görücem canım annemi

39. herkesin annesine koştuğu günde sizin mezarlığa gitmenizle artık iç acıtan günler listesine dahil olmuş gündür. elinizde beyaz güllerle gidersiniz mezarlığa. işin daha çok iç acıtan kısmıysa annenin hangi çiçeği sevdiğini bile bilemeyecek kadar az vakit geçirmiş olmak. sırf kendin sevdiğin için almışsındır beyaz gülleri. çevrenizdeki herkes gidip sımsıcak anne kollarında bu günü kutlarken sizin gidip soğuk mezar taşıyla konuştuğunuz gündür. onun hakkında hiçbir şeyi bilmediğinizi ve öğrenebilmek için de hiçbir fırsatınızın olmadığını size hatırlatan gündür. ilerde anne olup bütün evlatlarını bağrına basmayı çok iyi bir anne olabilmek için kendi kendinize ağlayarak söz verdiğiniz gündür.
her şeye rağmen güzel, iç acıttığı kadar da iç ısıtan bir gündür.

40. bir gün bir arkadaşımın evinden çıkarken kapıcı dairesinin önünde gördüğümüz yaşlı bayana ,yaşına hürmeten anneler gününüz kutlu olsun deyip, "seninde yavrum" diye karşılık aldığım bir gün.zira fiziksel olarak erkekler anne olmaz teyze demek geçti içimden ama o sırada yine içimden geçen kahkahalar yüzünden unuttum gitti.
(bkz: oha)

41. tüm dünyayı ilgilendiren ender günlerden biri olan bugüne bilimsel bir yaklaşım:
''baba, bir bebeğe, spermi aracılığıyla hücrelerini veriyor. bebek, anneden de babadan da 23’er kromozom alıyor. ancak, çekirdek içindeki dna, hem anneden hem de babadan alınan genetik bilgiyi içerdiği halde, mitekondrial dna, yani hücre çekirdeğinin dışındaki dna, yalnızca anneden alınan genetik bilgileri kapsıyor.''
ayrıntılar: http://www.radikal.com.tr/…e=detay&articleid=877040

42. belli bir yaşa gelince bu gün sayesinde, teknolojinin sizinle aynı hizda büyümedigini farkediyorsunuz.. zira alınabilecek tüm kücük mutfak aletleri alindi arkadas.. robotu alindi, mikseri, kahve makinesi, rondosu, tost makinesi, sandviç şeysi, fritozu hepsi alindi.. duruyor kenarda.. buyur yine geldi anneler günü. ne alicaz arkadas? arcelik olsun, braun olsun bişiler yapmali bence.. madem ki talep arzı belirliyor, buyrun talep..

dogum gunlerini de yil baslarini da hesaba katarsak belli bi yaştan sonra alinabilecek tüm hediyeleri aliyor insan annesine.. kücüklük hevesleri caresizlige dönüşüyor.. kanaatimce, bayram harcliginin verilmesinin bittigi andan itibaren kesilmeli hediye alimi.. anneler günü bir çiçekle falan geçiştirilmeli.. oyle hediyeymiş falan dertlenmemeli çok.. gidip geçmişte alinan çaydanliga su konmali, tost makinesinde tostlar kizartilmali, yumurtaliklar için yumurta kaynatilmali (9 yaşinda anneme yumurtalik almistim. yumurta konan seyler.. rafadan yumurtalar için.. onlar da sonsuza kadar kirilmama güvencesi vermişler anasini satiim) ekmek sepetine ekmek konmali, reçellik çıkartılmali (13 yaşım için süper bir hediyeydi bence.. içine türlü türlü recel konulan reçellik) anne öpüp uyandirilmali.. fazlasi için yorulmak istemiorum artik.. gercekten!

43. bir kaç yıl evvel, arkadaşlarımla her şeyi kutlayan, kapı gıcırtısına oynayan insan modeli olarak gezerken birbirimize "geleceğin annesinin anneler günü kutlu olsun" diye mesajlar attığımız gün.

44. niçın niçın niçın ben anne olamadım şimciye gadan? diye itekleyici suallerin hatun kısmısının beynini kemirdiği gündür.
jeanne d'arc ilen uzaktan yakından alakası yok bu günün.
anne çembırliyn, yok yok ann chamberlin ile kesinliklen heç bir alakası yok!

45. uzaktaysanız daha çok özlediğiniz insanın günü. ticari boyutunu geçelim. böyle günlerin etiketine aldanmamalı, anneler ilk sevgililerdir.

kadinlarimiz

ayın altında kağnılar gidiyordu.
kağnılar gidiyordu akşehir üstünden afyon'a doğru.
toprak öyle bitip tükenmez.
dağlar öyle uzakta,
sanki gidenler hiçbir zaman
hiçbir menzile erişmeyecekti.
kağnılar yürüyordu yekpare meşeden tekerlekleriyle.
ve onlar
ayın altında dönen ilk tekerlekti.
ayın altında öküzler
başka ve çok küçük bir dünyadan gelmişler gibi
ufacık, kısacıktılar
ve pırıltılar vardı hasta, kırık boynuzlarında
ve ayakları altında akan
toprak
toprak
ve
topraktı
gece aydınlık ve sıcak
ve kağnılarda tahta yataklarında
koyu mavi humbaralar çırılçıplaktı.
ve kadınlar
birbirlerinden gizleyerek
bakıyorlardı ayın altında
geçmiş kafilelerden kalan öküz ve tekerlek ölülerine.
ve kadınlar
bizim kadınlarımız:
korkunç ve mübarek elleri,
ince, küçük çeneleri, kocaman gözleriyle
anamız, avradımız, yarimiz
ve sanki hiç yaşamamış gibi ölen
ve soframızdaki yeri öküzümüzden sonra gelen
ve dağlara kaçırıp uğrunda hapis yattığımız
ve ekinde, tütünde, odunda ve pazardaki
ve karasabana koşulan
ve ağıllarda
ışıltısında yere saplı bıçakların
oynak, ağır kalçaları ve zilleriyle bizim olan
kadınlar
bizim kadınlarımız
şimdi ayın altında
kağnıların ve hartuçların peşinde
harman yerine kehribar başaklı sap çeker gibi
aynı yürek ferahlığı,
aynı yorgun alışkanlık içindeydiler.
ve on beşlik şarapnelin çeliğinde
ince boyunlu çocuklar oynuyordu.
ve ayın altında kağnılar
yürüyordu akşehir üstünden afyon'a doğru

46. hep sari mayis ciceklerinin actigi zamana denk gelen yalnizca anne icin ozel olan gun. (param olmadigi zamanlar, mayis ciceklerini toplardim kirlardan ordan biliyorum ) cocukken cep harcliklarimizla hediye aldigimiz, ekmegimizi kazanmaya baslayinca da maasimizla aldigimiz hediyeleri verme gunudur. yillar gectikce hangi yilda ne aldigimizi, nasil verdigimizi ya hatirlariz ya hatirlamayiz ya da birbirine karistiririz, hediye almadan o guzel insana sarilip opmelerimizi hep hatirlariz ama. ve iste ben bu gun hep onu dusundum, o hep dakikalara sigan kisa sarilmalarin ardindan gunun kendi teranesine donusun yavanliginda gecen anneler gunlerini dusundum, o yavan teranelere donusen dakikalarin aslinda ne kadar buyuk onemler tasiyan geri donusumsuz gidislerinin pismanligini hissettim. niye illa herseyi oldu bitti cabukluguna sigdiriyoruz, neden o mubarek kadina " her seyi birak, bugun sadece senle ben variz " diyemiyoruz ve neden sansimiz varken omrumuzde bir kez olsun bir zaman cemberi cizerek, o cember icinde nefesimizin son damlasina kadar bizle yasayacak cok ozeli yaratmiyoruz????? illede 14 mayis olmasi sart degil ve fakat bir gun zamani salt ona adamak kararliliginda, telefonlara, is yerimizdeki amire, okuldaki sinava, olumuz gitse gidecek olan o onemli is herneyse ona okkali bir sut esliginde neden kendimizi greve cekmiyoruz. yapmak lazim, cunku bir kac gun once aynen soyle demistim .........> anne ve babayi tanimamak hediyeler guzel, sevgiyi dile getirmek daha guzel ve fakat zamandan tek bir gunu anne icin calmamiz elzem!!!!!!

47. kaynana sifatli ki$i veya kurumu aramak zorunda olmamanin ne$e ve sevincle donattigi guzelim bahar gunu.

48. hiç çocuk doğurmamış bazı anneler için gelinliktir bugün.

49. kesınlıkle unutulmaması gereken bır gun

50. koca senenin, üzerime sinen tembelliği ivedi silkeleyip abuk sabuk da olsa üst üste 3 cümleden fazla kuracağımı bildiğim, tek günü.

yazmaktan vazgeçmediğim tek sevgilime.. –-

sen misafirim olduğun zaman elim ayağıma dolaşıyor. biletini alır almaz, benim evde bir bahar temizliği ki üniversiteye başlayana -yani senden ilk ayrılana- kadar toz bezi almamışım elime. ama alıştık. toz almayı hala çok sevmesem de evin her yerini çamaşır suyu ile dezenfekte etmeyi bilirim. temizlikten sonra alışveriş, maksat sen yanımda olduğun sürece mutfak telaşına kapılmamak. aşağı yukarı kalacağın süreyi de biliyorsam, tam kalem! tabi seni hiç mutfağa sokmamayı becerirsem esas büyük zaferim bu olur benim! kızının uyduruk yemeklerini yerkenki o keyfinin tadını çıkarmak…
seni sürekli dışarı çıkartmak istememe rağmen birlikteliğimizin %85’ini asosyal iki kaçık gibi evde kahve içip, televizyon seyrederek geçirmemiz hep yara olsa da içimde, ekrandaki herhangi bir mevzudan derinliklerine balıklama atlanılan uzun muhabbetler hafifletir sancımı. dışarı çıktığımızda ise istanbul’a hiç yabancılık çekmiyorum. her yerine ulaşabilirim seninle, üstelik hala birlikte yürürken el ele tutuştuğumuzda kaybolmaktan korkan ve daha çok asılan bir kız çocuğuyum, ayaklarım yerden kesiliyor, yanında süzülüyorum.
sonra her gece koynunda uyumanın şımarıklığı büyüyor içimde. nice senaryoda ana karakteri canlandırıyorum! her şeye geç uyanan ben, hayatı boyunca erken kalkan sana eşlik etmeye hevesli, ilk günler başarılı da hatta ama gitme zamanın yaklaştıkça bir daha dalamayacağım güzellikte rüyalarla da flörtü ilerletmiş durumda…
zaten senin güzel yüzün de asılır dönüş vaktin yaklaştığında.
o bölümü usumdan sürekli kovaladığım için gidişinden bahsetmeyeceğim.
sonra ne mi oluyor? sonra evi yine bok götürüyor.. işe güce dönülüyor…
birisiyle konuşmak yerine kendi kendine konuşup fikir alışverişlerinden memnun tuhaf yalnız kahkahalar atılıyor…
istanbul’un yine atıyor renkleri…
uyku hep geç kalıyor randevusuna…
ama hayat devam ediyor, ne cüretle olduğunu anlamasam da!
büyüdükçe varlığından zevk almayı öğrendim ben. çocukken zaten annemdin, tabi ki en çok seni sevecektim! ama birkaç sene önce en yakın dostumla tanıştım ben. hayatımda gördüğüm en güzel ve asil, üstelik mütevazı kadınsın. seni tanıyor olmak büyük zevk.
seni seviyorum.

51. her sene unuttuğum ve bugün annemin bana hatırlatması ile doğumgünü taktiği uyguladığım gün.
annem: oğlum bugün neaaa
oğul: ohooooo anne süpriz yapacaktım içine ettin ha.....

52. - anne sana yine hediye almadım :s
+ boşver canım ne hediyesi :(

gibi diyaloglarla geçiiiiiiip giden gündür...

53. bazen umulmadık sonuçlar doğuran, anneye hediye verme günü.
üniversite için ailemin yanından ayrıldıktan sonraki ilk anneler günüydü. hadi bir hoşluk yapayım anneme çiçek yollayayım dedim. annemlerle aynı şehirde oturan kuzenimi aradım. kendisine bir miktar para havale edeceğimi ve benim için iyi bir çiçekçiden güzel bir demet çiçek göndermesini istedim. üstüne de onu sevdiğimi belirten ama adımın yazmadığı bir not ekletmesini rica ettim.
anneler günü geldi, ben telefon başında annemin aramasını bekliyorum. bekliyorum ama bir türlü çalmıyor telefon. en sonunda dayanamadım öğleden sonra aradım annemi. önce bana kızgın bir ses tonuyla, ‘’eşek sıpası şu saat oldu şimdi mi hatırladın anneni’’ dedi. ben de kendisine ‘’yuh artık, çelenk gibi çiçek yolladım sana, insan bir teşekkür eder’’ deyince annemden ‘’uyy, onu sen mi yolladın, allah seni kahretmesin’’ gibi bir tepki aldım. meğerse olay şöyle gelişmiştir;

sabah kapı çalar, çiçekçi gelir, annemi ister, çiçeği teslim eder. annem kimin yolladığını sorar, adam da bilmediğini söyleyip gider.
annemi bir merak alır, üstündeki kartı okur ama kimin yolladığını anlayamaz. (hepi topu iki çocuğu var, diğeri de o sıralar 5 yaşında ve muhtemelen o sırada ağzı bir karış açık tv izliyor, o gün anneler günü ve diğer yavrusu niyeyse aklına gelmez)
gider babama sorar, babam da kendisinin yollamadığını söyler. çiçekçiyi arar, kimin yolladığını öğrenmeye çalışır. adam isim almadığını, parayı nakit aldığını ve yirmili yaşlarda genç bir kızın siparişi verdiğini söyler. annem delirir ve babama yönelerek ‘’al işte hayranlarından biri sana çiçek yollamış, üstüne de seni sevdiğini eklemiş’’diyerek kavga başlatır. babam da duruma sinirlenip ‘’ya manyaklaşma, bugün anneler günü, senin eski öğrencilerden biri yollamıştır’’der. sonra kavga dallanır, babam vurur kapıyı gider. o sırada ben ararım ve durum ortaya çıkar. sonra babamı arayıp bir kez de ona izah edilir. annem üç gün babama yalakalık yapar ve bu benim anneme yolladığım son çiçek olur.

54. (bkz: üzüntü)
(bkz: melanom)

55. herkesin dogum gununde kutlamasi gerektigini dusundugum gum.

56. gereksiz bir gün daha. insanlar sırf ticari yollardan daha fazla para kazanabilmek için midir nedir anlamış değilim, böyle günler ortaya atmışlar. unutmayalım ki, anneler günü sadece bir günlük bir hediye trafiği, sevgi gösterisi demek değildir.
nedir yani, bir insan anneler gününde annesine hediye alacak iyi davranacak ve diğer günler anneler günü olmadığı için kırıcı ve sert mi çıkışacak..
"nedir anneler gününün olayı kardeşim o zaman?" diye soranlara cevabımız da hazırdır yani.
anneler günü her gün, her saat, her dakika, kısaca her andır.

57. 4 gün sonra, annemle 24.sünü kutlayacağımız gün.

kendisinin gününü, onun yanında olmadan, telefonda kuru bir "benim annem güzel annem" safsatalarıyla kutlayacağım gün.

sik kadar beynimle, dünyanın acısını çektiğimi zannederken, benimle balkonlarda sabahlayan, her yaktığım sigarada "ahh içme kızım" derken ciğerinin bir kısmını koparıp atan, her ailede olur finansal dalgalanmalar yaşarken kızının ankara'da, gurbet ellerde saltanatına devam etmesi için hiçbir şey sezdirmeden elde avuçta yokken, tam da o "yok"tan var ederek yine de gani gani para akıtan, fedakarlık kelimesinin sözlük anlamını zihnimde modifiye eden, telefonda sesim azıcık kırık, buruk gitse 480 km uzağımda sabahı sabah eden, 2, bilemedin 3 günlük kaçamakla yanına koştuğumda ne yapacağını şaşıran, "koskoca kadınsın yahu, elin ayağına dolandı, noldu kuşum?" dediğimde gözleri mutlulukla dolu dolu "anne olunca anlarsın" deyip önündeki keki kesmeye kaldığı yerden devam eden, iş yerime ziyarete geldiğinde kapımda adımın yazılı olmasını maharetim sanıp, "artık ölsem de gam yemem" diyecek kadar rahatlayan, emeğinin meyvesini aldığını düşünüp allah'ına şükreden, çamurlara bulanıp kucağına düştüğümde bile beni gonca gülmüşüm gibi bağrına basan kadının günü. meleğimin günü, yüreğimin dibinin günü, özlemenin acısı midede bin yumruğa eş olanın günü, annemin günü, annenin günü. kutlu olsun, kutsanmışın günü.

58. (bkz: anneler günü namazı)

59. bu yılki hediyemi yarın alacağım ama çok korkuyorum anne...
oğlum en sevdiği arabalarını ayakkabı kutusuna doldurup "doğum günün kutlu olsun" diye 5 kez hediye etti az önce... doğum günüme 5 gün var oysa... babasının anneler günü için onun adına aldığı küpeleri her gördüğünde de "anneler günün" kutlu olsun diyor...
bu yılki hediyemi yarın alacağım ama çok korkuyorum anne...
ben ne zaman büyüdüm anlamadım... çocukken sen ameliyata gittiğinde geceliğini koklar ağlardım, yarın ben 2. çocuğumu kucağıma almaya gidiyorum ama aklımın yarısı evde... pencerenin vasistasının bozulduğunu farkettim, ben yokken açmaya kalkarsa... gece anne diye ağlayıp beni evde bulamazsa...
bu yılki hediyemi yarın alacağım ama çok korkuyorum anne...
sen bu gece uyumayacaksın biliyorum... "sen ağrıdan acıdan korkmazsın" dersin ama ağrıdan acıdan değil yine de korkuyorum... insanın kendinden daha çok sevdikleri için korkana anne deniyormuş...
ben ne zaman büyüdüm anne... ben büyürken sen neden yaşlandın anne...

60. keske yaninda olabilsem annem keske o guven veren kokunu ceksem cigerlerime
gelemiyorum anne yaninda olamiyorum affet oglunu.
sen hep affedersin en kotu animda bile affettin beni simdide affet sana dokunamadim bile bu gun affet
iyiyim dedim telefonda uzulme diye diye iyi degilim yalan soyledim sana cok ozledim seni.
yaninda olmadigim icin sende uzuluyorsun eminim ama ben uzulmiyim diye konusmuyorsun.
beni dogurmak icin hayatini tehlikeye attin sadece benim icin ama ben yanina bile gelemedim bu gun affet beni anne anneler gunun kutlu olsun iyiki benim annemsin seni cok seviyorum.

61. - ne o?
- hiç
- ne hiçi olm yüzün beş karış... bak ölçeyim isters..
- abi bırak... hiç şaka kaldıracak durumda değilim
- ne olm! nooldu diyoruz bişi demiyosun alala!
- ya çok ruhsuz mu olduk biz
- haha! ne o romantizme mi sardın
- al işte... abi bi doğru dur ya... skim seni...
- lan dur tamam gitme dinliyorum... ne anlat
- annene hediye aldın mı
- yok lan nasıl alıcam
- baya alıcan işte
- olm unuttun galiba benim memleketim burası değil
- biliyoruz! kargoyla gönderirdin
- e yuh! karnımızı zor doyuruyoruz... telefon ettim işte... ne ki? nooldu?
- ben de ankesörlüden geliyorum
- eee?
- ya gittim telefon ettim kutladım falan da
- ne olm söle ya!
- ondan sonra markete gittim... bişiler alıcam ekmek arası falan... aldım sırada bekliyorum
- yine salam kaşar domates mi... ahhaha
- ya bi dur yaa!
- tamam tamam anlat...
- işte... markete bi adam girdi... adam degil genç bi eleman... üstü başı kir pas... saçı başı birbirine girmiş... hani şu sana bi aralar anlatmıştım... hani hazırlıktayken gördüğüm eleman... şu çaydan bi yudum alıp, her yudum sonrası gidip birazını çöpe döken...
- haaa... şu fizik de okuyan... hani sen de "abi beni bölümden korkutmak için mi yapıyolar bunu yaa!" demiştin eheh... evet? noolmuş ki elemana neden öyle üstü başı berbat?
- ya işte... elinde bi tane elma... dışarıdaki tezgahtan almış herhalde... markete girdi. elinde de bir milyon var. sıradakilerin önüne geçti. anlaşılmaz bişiler söyledi. kasiyere bir miyonu uzatır gibi yaptı... belli belirsiz "bozuk var mıydı... bozuk mu... bozar mısınız" gibi bişi söyledi. kasiyer yüzüne anlamsız bi şekilde yüzüne baktı. eleman da başını öne eğdi. hiç bişi demeden elinde elma dönüp gitti.
- hadi yaa...
- kasanın önündeki herkes kalakaldı... sonra kasiyer sıranın en önündeki kadına "tanıdınız mı... hani aşağı mahalledeki ikizler" kadın "evet de..." dedi. ben de sanki kasiyeri uzun zamandır tanıyormuşum gibi daha önce hiç yapmadığım bişi yaptım; "noolmuş ona?". kasiyer kafasını bana çevirdi, şöyle bir baktı. yine önündeki kadına "anneleri ölmüş" dedi.
- vay be... demek...
- "iki kardeş de böyle olmuşlar işte... çocuk üniversiteyi bitirdi yahu" dedi kasiyer. "vah vah... halbuki bişisi yoktu... universiteye gider gelirken görürdüm" dedi kadın.
- ...
- parayı ödedim mi alacaklarımın hepsini aldım mı hatırlamıyorum... hemen alelacele çıktım arkasından baktım. öyle amaçsız zikzaklar çize çize uzaklaştı gitti... eve giderken acaba dönüp tekrar annemi arasam mı diye düşündüm... demin telefon çok ruhsuzmuş gibi geldi... "anne... çok seviyorum seni" diyesim geldi içimden... olmadı... aramadım... eve gelirken... diğer mutlu insanlar gözüme batar oldu... bir elinde gazete diğer elinde çiçekler, orta yaşlı bi adam... koca bir hediye paketi arkadaşına heyecanla içinde ne olduğunu tahmin etmesini bekleyen genç kız...
- ... abi... nasıl... neyse...
- gidiyorum abi ben ders çalışmam lazım...
- iyi ben dışarı çıkıyorum bişi istiyo musun... ha sen dışarıdan geldin ya zaten... neyse görüşürüz abi...

62. (bkz: #13174926)

63. dunyada turlu turlu gunlerde kutlanan gun. bir liste vermek gerekirse:
http://en.wikipedia.org/wiki/mother's_day

64. insanların, annesini kaybetmiş insanları ağlama krizlerine sokmak için her yere anneyle ilgili şeyler yazıp milletin gözüne sokması olayıdır.

65. evlatlara hediye aldırıp zarara uğratan gün.
diğeri için (bkz: babalar günü)

66. tüm annelerin fazlası ile hakettiği ancak çocuğundan ayrı kalanların hüzün ve acı çektiği gün...

67. "denizden babam çıksa satarım" zihniyeti hücre çekirdeklerine kadar işlemiş işadamı-tüccar sürüsünün mide bulandırıcı gayretkeşlikleri eşliğinde; anne-evlat arasındaki aslında hiçbir aracı, katalizör, afrodizyak vs. gerektirmeyen o çok doğal ve spontane sevgiyi sürü psikolojisi üzerinden arsızca sömüren; dikkatlice bakılırsa zerre kadar samimiyet ihtiva etmediği görülebilecek düzmece aktivite...

68. "iyi ki annem var" dedirten gun.

69. portekiz ve italya'da mayıs ayının ilk pazarı kutlanan gün.bu da yaratılan "özel gün" mitinin inandırıcılığını kaybetmesine yol açıyor.şimdi annemi iki günde de kutlayabilirim o zaman çünkü milli bir bayram değil bu ne de olsa.her ülkenin ayrı günü olsa neredeyse her gün kutlayabilirdik lakin çok özel "bir gün" değil mi her zaman yapsak boku çıkar.dar vakitlerde söylemek çirkindi sevgileri biz daha daha özel anlar aradık hep.kolaya kaçtık,bütün günahları bir günde temizlemek istedik,sevgimizi onaylatmak istedik,sevgimize karşılık istedik,bir tören havasında,olması gerektiği gibi.benim de işime geliyor:

anneler günün kutlu olsun anne !

70. (bkz: anneler gunu reklamlari)

71. en erken bir hafta önce, en geç son gece(onca haber programı felan olunca artık hatırlıyorsunuz eşşek gibi) önemli gündür. unutanın kafasına tükürmek caizdir.

gerçi delinin anasına her gün bayram ama...

72. çiçek fiyatlarının arttığı birkaç günden biri.

73. bana, her gelisinde anneme gonderemedigim karti hatirlatan gun...

hic oturdugunu gormedim. sabah erken kalkar bizler uyanincaya kadar o gunun yemegini pisirmis olurdu. isten dondugunde yemegi sofraya koyar, bulasiklari yikar, utu yapar, sokuklarimizi dikerdi. televizyonsuz gecelerde orgusunu orer, derslerimize yardim ederdi.

- cografya odevini yaptin mi kizim?
- o odev gelecek haftaya anne.
- olsun sen gene de yap. bugunun isini yarina birakma.
- ama bu gunun isi degil o.
- eger varsa bugunun isidir. yarina kalmasin, hadi sen yap, bitsin, rahat rahat oturursun sonra.

rahat rahat oturmak lafin gelisiydi zaten, bugunku “bugunun isi” biter, yarinki “bugunun isi” baslardi.

dunya enerji kaybiyla mucadele etmeye baslamadan cok cok once o neredeyse doktorasini yapmisti bu konuda.
-niye kalktin?
-mutfaga gidiyorum, su icecegim.
-su cay bardaklarini da gotur, bos gitme. gelirken de meyveleri getir bos gelme.
…
-nereye?
-bakkala-
-su siseleri de gotur sutcuye ver, elin bos gitme…

bos olmak suctu, bos vakit gecirmek suclarin en buyuguydu. gunahti onun kitabinda. bos gitmeyince, bos vakit gecirmeyince bugunun isi yarina kalmiyordu, iyi ki de kalmiyordu cunku yarin da yapilacak bir o kadar is bulunuyordu.

-ne yapiyorsun?
-dinleniyorum…
-kalk kalk, dinlenecek cok vaktin olacak yaslaninca simdi islerini yap!
-isim yok ki!
-is bulunur, sen kalk!!

bugunun isi yarina kalmasin diye kartini bir ay onceden almistim. masamda duruyordu, iki hafta onceden postalayacaktim ki yerine zamaninda ulassin.

o kart masamin ustunde durdu uzun sure..sararip solana kadar. icimi yakarak..ne kaldirabildim, ne bakabildim, ne dokunabildim.

bir kusluk vakti gozlerini son kez kaparken orada olsaydim, "bak kartini cok onceden aldim gec kalmayayim diye, daha onu yollayacagim, ustelik kalk bak yapacak ne cok is var" deseydim, “bugunu bile yasayamadin, yarina yasanacak birsey birakmadin olmaz boyle” deseydim gitmekten vazgecer miydi acaba?

74. bir telefonla bile olsa arayıp hal hatır sorularak mutlu edilmesi gereken kadınların, prenseslerin, emekçi insanların, güzel insanların günü.

75. hayatım boyunca en anlamlısını bu yıl ikiz bebeklerimle yaşayacağım gün.

76. "tüketelimciliğin" başka bir adı. (bkz: hediye almalıyız!)

77. anacığım
-anneme ve bütün annelere-

nasıl hatırlamam anacığım nasıl
kaç geceler bana ninni söylerdi
hasta olunca oydu başucumda bekleyen
biraz yorulmayayım, üzülmeyeyim, hemen
alır kucağına okşardı, saçlarımı öperdi.

nasıl hatırlamam anacığım nasıl
uzun kış geceleri masal masaldı
güzel çoban kızları, iyi kalpli sultanlar
bir suyun akışı gibi geçip gitti zamanlar
şimdi ne o dünkü çocuk, ne de o masal kaldı.

nasıl hatırlamam anacığım nasıl
yıkayan oydu mürekkep lekeli parmaklarımı
akşam biraz geciksem yollara düşerdi
sokağa çıkarken «yavrucuğum üşütme» derdi.
hemen bir kazak örerdi biraz boş kaldı mı.

nasıl hatırlamam anacığım nasıl
bilirim yine kalbinde yerim anacığım
selam sana anneler günü istanbul'dan
yeni dönmüşçesine bir akşam okuldan
vefalı ellerinden öperim anacığım.

ümit yaşar oğuzcan

78. şiddetli geçimsizlik sorununa rağmen bir çatı altında mücadele etmeyi bir inada dönüştüren anne-evlat ikilisinin tartışmalarındaki kısa moladır. hediyenin üzerine iliştirilen nota tüm yüz kızartıcı sevgi sözcükleri dökülür, biraz kucaklaşma ve yarım çay bardağı duygusallık ilave edilir, iyice karıştırılır. tortusu dibe çöken seremoni ardından taraflar yerini alır ve hiç bir şey olmamış gibi tartışmalara devam edilir. afiyet olsun.

79. ilkokulda anneler gunu yaklasirken butun siniflar anne sarkilari soylerdi. bizim sinif soylemezdi. bizim sinifta annesi o cok kucukken olmus bir arkadasimiz vardi, ogretmenimiz daha ikinci siniftayken o arkadasimiz tuvalete gittigi bir zamanda bunu bize soylemis, onu uzmemek icin anneli sarkilar soylemeyecegimizi belirtmisti.

irfan cinar'i rahmetle aniyorum burdan...

80. varlığını, kıymetini bilenlere hergündür.

81. 2001'in anneler günü sözlüğe katılış tarihim. 2002'nin anneler günü, hem anneler gününün hem sözlükteki variyetimin sene-i devriyesi. günün mana ve ehemmiyetine binayen diyorum ki: hem bütün anneleri, hem sözlüğü çok seviyorum. iyi ki varlar.

82. kayinvalideye anne demek durumunda hissedip diyememe gunudur ayrica.

83. hani ozel gunlerdeki "aman caniiim hepsi kapitalist dusuncenin urunu. hepsi para tuzagi! ne alicam simdi hediye falan" anlayisi var ya, anneler gununde cok tirtliyor. o atesli atesli sevgililer gununun ve bilumum uretilmis ozel gunun para tuzagi oldugunu savunanlar olsun, bu dusunceye katilip cekimser duranlar olsun, her ozel gunu binbir hediyeyle kutlayanlar olsun, hepsi bugunde bir baris sagliyor gibi nedense. e soz konusu olan anne sonucta. seni 9 ay karninda tasimis, cefani cekmis mukaddes insan.

gerek anneyi mutlu etmek, gerekse bu ozel gunde duygularin depresmesi neticesinde hediye aliniyor bi sekilde. en olmadi normalden daha ozenli davraniliyor anneye, belki sabah kahvalti falan hazirlaniyor. o herkese savunulan "sadece bir gunde mi hatirlamaliyiz sevdiklerimizi" cumlesini annene sarfettigin anda geri donusun senin aleyhine olacagini biliyorsun sonucta. gecen gun onu dinlemediginden, bi misafirlige beraber gidemediginizden, onu yalniz biraktigindan falan baslarsa sen haksiz cikacaksin malum. o yuzden sen de en iyisini yapip ona guzel bir gun gecirmeye calisiyorsun iste. gerek hediyelerle, gerek hos sozlerle. ama illa ki unutmayarak, es gecmeyerek.

84. hiç tatmadığım, hissetmediğim, içimde her zaman ukte olarak kalacak olan bir duygudur.

85. ülkemizdeki çesitli reklamverenlerin cosmasina, reklamcilarin da firfir çalisip sabahlamasina ve bunalima girmesine sebebiyet veren gün. anneler gününün zamani bellidir. atalarimiz, mayis ayinin ikinci pazar günü oldugunu yillar önce bildirmistir. lakin nedense, bütün markalar aylarca oturur, oturur... ve bu güne bir hafta kala, hepsi aniden gaza gelir. acilen reklam ajansi aranir, toplantiya gidilir yahut conference call yapilir ve "anneler günü için bize böyle az bütçeli, çok fikirli film yapin! herkes aglasin!" derler yahut "pazar günü çok duygusal ilan çikacagiz. hemen hazirlayin, getirin!" derler, daha neler neler derler. tabii ki, çok acildir... çok acildir... reklam ajansi da "ulan simdi mi geldi akliniza?" demez. "pek ala... kosuyoruz ve yapiyoruz!" der.

bu kaygili reklamveren kardeslerin kimisi firfirli perde, çok küçük ev aletleri, beyaz esya, kirmizi esya, yesil esya, düdüklü tencere, düdüksüz tencere, çiçek desenli hali, vazo desenli kilim, dalli güllü nevresim takimi, tabak, çanak, otobus, minibus, kamyon, taksi, jip, biiippppp gibi anneler günü hediyesi olabilecek ürünler satan markalardir. anneler gününde satislari tavana vursun diye tepinirler. kimisi de su, çay, makarna, dondurma, sampuan, bisküvi, karamela, sekerleme gibi, anneye hediye olarak verilirse, annenin kafaya atacagi türden ürünler satan markalardir. bunlar da yalakalik yapip, halka sempatik görünmek için tepinirler. öyle ya da böyle, anneler gününe dogru, herkes tepinir. olan, anneler günü için hisli metinler yazmak zorundaki na, aglamakli görseller bulmak zorundaki ne olur.

oysa, bir anne için en güzel hediye, çocugunun kendisidir. o çocugun, muasir medeniyetler seviyesine yükselmis bir evlat olmasidir. evlat olmamasidir. anneler gününde gidilir, anneye bol tükürüklüsünden, hunhar bir öpücük verilir, anne sisman degilse, kucaklanir, havada döndürülür, herkes bir sevgi selinde bogulur, olur biter. ilana, filme, reklama hiç gerek yoktur.

86. 1973 yapimi bir zeynep degirmencioglu filmi. annesinden(ayten gokcer) uzakta büyüyen bir kizin(aysecik) hikayesini anlatiyor. kiz yillar sonra o yillarin acisini annesine ve annesinin cevresindeki insanlara kin kusarak cikarmaya calisir. olaylar gelisir. aysecigin filmdeki ismi ayse armandir.

87. yetiştirilen çocuğun ne kadar yaratıcı olabileceği konusunda yapılan bir testin resmiyet günüdür.

88. bilmem kaçlı kahvaltı seti, bilirim 12'li fincan takımı, ne işe yaradığını bile bilmediğimiz bilen'dır gibi hediyelerle geçiştirdiğimiz, uydura uydura bitiremediğimiz günlerden bir tanesidir. sevgiliye tektaş pırlanta ; anneye full otomatik katı meyve sıkacağı...

89. (bkz: anneler gününde anneyle güne gitmek)

90. bu yıl henüz hayatta olan annemin; yerinize giderken izmir marsiyla gidiyorsunuz diye hediyemi kucağıma koyduğu gündür. hiddetle üzerime yürünen bir gündür. mehter marşı istiyorum şimdi ben.

91. yaklasik 7 senedir buruk bir sekilde, kalbimin bir kenari aciyarak gecirdigim, mayis ayinin ikinci pazarina denk gelen gun.

92. her yerde görülen reklamlardan yola çıkarak,annesine tek taş veya pırlanta almayanların hayırsız evlat ilan edileceğine inandığım gün.illa herşeyin suyunu çıkarıcaz yani.

93. annenin anlamini bilmeyenlerin, unutanlarin, onemsemeyenlerin annelerini hatirladigi, annesini veya cocugunu kaybetmis olanlarinsa canlarinin acidigi gundur bu. insanin kendi canindan cok sevdigi bir anne hayatta degilse, yine canindan cok sevdigi bir ailenin dusuncesi aklindan cikmazken kendi kucuk dunyasina bir anneler gunu hikayesi sigdirmasi mumkun degildir. anneleri hayatta olmayanlarin her gun en derinden hissettikleri bir aciyi kimsenin katmerlenmis olarak onlara sunmaya hakki yoktur. iyisi mi anneniz varsa onu hicbir gun aklinizdan cikarmayin, ona sinirlenmeden onu umursamamazlik etmeden once tekrar dusunun. cunku anneler gunu ne annelerinin degerini bilenlerin ne de diger yarisini kaybetmis anne veya evlatlarin gunudur. sadece annelerini hatirlatacak birseylere ihtiyaci olanlarin ozel gunudur.

94. ikinci dunya savasi sirasinda almanlar tarafindan, annelerin daha fazla erkek cocuk dogurarak "ustun irk"i yaymalari dusuncesini desteklemek amaciyla ilk kez duzenlenmis olan etkinlik(mis).

95. eger ki ticari kaygısı bu kadar buyuk olsaydı pazar gunu olmazdı dedirten gun

96. cenneti ayaklarinin altina alan mubarek insanlarin gunu.

ana basa tac imis nur-u hudada
giy o taci basina emin ol her beladan.

97. (bkz: anneler gününde tek ta$ alınır)

98. annem!
nasıl özledim seni. hani duymuyorsun ya sesimi, hani kulağın ağır işitiyor ya , hani ben telefona olabildiğince sesimle bağırdığım halde "yavrum, kendine çok iyi bak..." diyorsun ya ne dediğimi duymadan... ben sana telefonda duyuramadığım sesimi harflere gömüyorum şimdi; her bir harf doğumuma yaslanıyor şu an; annem! can! bir kadın var. adı mercedes soza. diyor ki "gracias a la vida" aynen o şarkıda dediği gibi bana verdiğin, sunduğun, gözüme, kulağıma, canıma, kanıma... koyduğun her bir damar için ayrı ayrı teşekkürler. arkamda durduğun için, telefonda sesimi duymasan da aktardığın sevgfi sözcüklerin için, "anne" dediğimde kaynayan kanım için,hissettirdiğin her şey için, bahşettiğin hayat ve sana dair düşlerim için... çok teşekkür ederim!

99. anneler gününü kutlarken … seni seviyorum …

yine bu yıl ağlıyorum sensizliğimden
yüreğim boğuluyor sana akan yaşlarda …
sümbül kokan göğsündeki yerimi ararken
nesimler kokunu getiriyor evvel baharda …
seni tüm hücrelerime kaydediyorum …
sildikçe tekrar tekrar yenileniyorsun canımda
canım olmayınca yaşayamıyorum anlasana ana!
avazım çıktığı kadar bağırıp, yetti hasretin diyorum!
ama bir yıl daha sensiz geçiyor bu ahir zamanda …
mor sümbülüm! umutlarımı yeşile çevirdin sen …
bak canlarım da seni soruyor gönülden …
sen cevap vere dur, ben yorgunum epeyden …
saçlarım esse senin taradığını sanıyorum
derin uykuya sırf sen gelirsin diye geçiyorum
kuşlokumu ve leblebi tozunu çok severken
nedense aynı tadı alamıyorum artık yerken …
masal gibi çocukluğun, gündüz düşlerine dalıyorum …
gece yıldızlara erişiyor, sana varıyorum …
her şey seni ele vermek için çabalarken
gönlümün en ak sayfalarını senin için ayırıyorum …
her anneler gününde, sen uyurken
çocukluk çağımın en güzel mevsimlerine el sallıyorum …
anneler gününü kutlarken
uyanma diye sessiz sedasız seni seviyorum …

(çok özlediğim canım annem'e) tüm annelerin anneler günü kutlu olsun...sevgileri gönlümüzden eksik olmasın...

mucize kelebek/2006

beren can

100. gereksiz bir gün. efendim gereksizlik gerekçesine gelirsek: bu günde ne oluyor? (genelleme yapıyorum ). çocuklar sabah kalkar babanın da yardımıyla anneye kahvaltı hazırlarlar (bu arada mutfağın içine sıçmışlardır ama önemli değil nasıl olsa anne az sonra kalkacak toparlar hemen) anneler günü kutlanır hediye verilir öpülür koklanır. kahvaltı edilir.(anne kahvaltı sofrasını ve dahi dağınıklığı toplar). pazar olması sebebiyle çocuklar banyo yaparlar( neden hep pazarları yapılır onu da anlamış değilim ya! anne banyoyu temizler ) bir iki makine dolusu çamaşır çıkar (anne çamaşırları yıkar, asar, kuruyanı ütüler, okul kıyafetleri hazırlanır) dersler kontrol edilir, bu arada anneanneye ve babaanneye gidilecek hediyeler verilecektir (al anneye bir iş daha - çocukları hazırla, hediyeleri unutma, ocağı, kapıyı ,pencereyi kontrol et-) önce birine gidilir yenilecekse yemek hazırlanır. sonra diğerine gidilir çay faslı filan (evin küçüğü iseniz çay servisi de size). akşam apar topar dönülür. ertesi gün çocuğun okulda beslenmesine hamurişi konulacak( halin kaldıysa kolları sıva hamura, keke, böreğe koyul). bu iş de bitince iyi geceler (ee nerde kaldı bizim anneler günü, hani bizim günümüzdü bu yaaa?).
bu kadar olay arasında en güzeli çocukların sizi öpmesidir ki eğer çocuğunuzla iyi bir iletişim kurduysanız bu onu her gün yapıyordur. bu kadar yaygara koparmaya annelerin pazar günü angaryalarını artırmaya hiç gerek yok. nitekim bazı anneler anne olmayı bile haketmiyorlar. kaldı ki biraz mecburiyetten biraz mahçup olma kaygısından size iyi davranmamış çocukluğunuzu zehir etmiş bir annenin anneler gününü gönülden kutlamadıktan sonra dilinizle söyleseniz de gereksiz bir kandırmacadan başka bir şey değildir.

101. bir başka diyara giden meleğimden ayrılışımın bir yıl beş ay bir gün sonrasında; o'nunla dopdolu olmama rağmen o'nsuzluğumla birlikte yaşanan bugünün adı "anneler günü". o'nsuz yaşadığım bu ikinci anneler gününde; yıllar önce, henüz o'na sarılabilmek, o'nu kucaklayabilmek, o'nun o güzel kokusunu içime dilediğim gibi çekebilmek için sadece altı-yedi saat yolculuk yapmamın yeterli olduğu bir vakitte yazdığım satırlar arasında kalmış kısık sesli bir pazar günü bugün. öyle kısık sesli ki, avaz avaz bağırası geliyor insanın... yine bir anneler gününde, o'ndan uzaklarda bir şehirde, sabahın ilk ışıkları pencereme vurmuşken yazdığım bir kaç satırı arayıp bulacak kadar yeminli bir tuzak bu anneler günü dedikleri... o henüz sağken ve yine bir mayıs ayının ikinci pazarıyken, telefonu açıp, sesini duyar duymaz okumaya başladığım satırlarımın güzel kraliçesinin günü bugün... beni dinlemişti hiç konuşmaksızın. yine o'na sarılmak, "annem... canım benim..." demek mümkündü de, ben gidememiştim yanına. araya 460 kilometre girmişti de, tellerine kuşlar konan telgraf direklerinden, telefondan medet umarak okumuştum yazdıklarımı. okumam bittikten sonra "seni seviyorum anneciğim, anneler günün kutlu olsun" demiştim... ağlamıştı telefonda. "canım... canım yavrum... ben de seni çok seviyorum..." demişti titreyen sesiyle... işte arıyorum yine o'nu... çalıyor telefonu...

hatırlar mısın anne?
kaf dağında puf etekli prensesler vardı masallarında...
bir dudağı yerde, bir dudağı gökte devler,
bana anlattığın mağara zengini kırk haramiler,
“herkes uyur ben uyanık “ diye deve meydan okuyan keloğlan...
çocukluğumun çiniden köşkleri
ellerinle içini sıvadığın...
sonra masal anlatmaktan usandığında uydurduğun meşhur karınca masalın vardı.
hani şu , biz uyuyuncaya kadar arpa taşıyan karıncalar...
“karınca gelmiiiiş,ağıır mı ağır arpa tanesini sırtlanmış...
yürümüş... yürümüş...
bir arpaaa, iki arpaaa, üç arpaaa...”
ve yetmişyedinci arpada kapanan gözlerim vardı...
hangi seneydi hatırlayamam,
ama şu salı günleri vardı hani...
hayatımda hiç sevmediğim kadar çok sevdiğim o salı günleri...
o salılarda öğlen bizi karşılayışın vardı okul dönüşümüzde
evin kapısını bize açışın...
kapının açılmasıyla buğurdan bir sıcaklık vardı hani yüzüme çarpan...
hiç gece karanlığı görmemiş kadar beyaz ellerin vardı bir de...
bir kış gecesi soba yanarken
taze soğan, domates ve siyah zeytin getiren ışık ellerin...
taze soğanı o gün bugündür bu kadar çok severim işte ben.
sonra mutfağa sensiz gidemeyişim vardı
kaybolan sarı tekir kedimizin hayalini; mutfağın, pişirdiğin çorbanın sıcaklığından buğulanan penceresinde görmüşlüğüm vardı bir gece.
ağlamıştım korkudan da, sarılmıştın bana...
ve krem renkli, üzerinde mor midye açmış sabahlığın
ve kıvır kıvır saçların vardı anne...
hiç uzatmadığın ...
bana inat uzatmadığın saçların...
oysa ne çok istemiştim uzun saçlı olmanı.
ah! bir de şu beyaz-mavi-yeşil far...
hani yeşilini allık diye yanaklarıma sıvadığım,
mavileri her nasılsa gözkapaklarıma sürmeyi akıl ettiğim üç renkli farın...
ve giymekten usanmadığım, bellerini kırdığım topuklu ayakkabıların vardı.
bir kokun vardı ki anne...
hala burnumda...
çiçek kokusu desem... değil.
şeker kokusu desem... değil.
“anne” kokusu...
bir anne kokun vardı ki, hala seni özlediğimde duyarım o kokuyu...
sonra okul paydoslarında senin okuluna gelişim vardı
bana kız enstitüsü mutfağından yaprak sarması alırken
yorgunluktan solmuş yüzüne, dağılmış saçlarına dayanamayışım, isyanım vardı... seni öyle yorgun görmeye dayanamazdı yüreğim...
sonra çay muhabbetlerimiz oldu
ortaokul aşkım ülkü’yü sana anlatışım. sana bu “ilk” sırrımı verirken
kaygılı ama beni ürkütmemeye çalışan gözlerin vardı anne...
bir de şu müzik aşkım yüzünden kırdığın tabaklar...
“hiiii..anneeeee...müzziğe baaaaaaak” dediğimde
elinden düşürüp kırdığın az sayılı tabaklar, bir o kadar da kıramadığın duralexler...
çay sohbetlerimizle gelen karacaoğlan, ahmet mithat efendi, atatürk...
mutfakta güneş vuran çay bardağını ağzına doğru götürürken
sohbetlerinin vazgeçilmez arkadaşı yanan sigaranın dumanı vardı bir de...
konuşmaya başladığında seni -bazen sıkılarak- ama hep sana hayran dinleyişim vardı...
sonra saadet ablalı sohbetler... saadet ablasız sohbetler...
o’nun özenerek hazırladığı kurulu kahvaltı sofralarına beraber oturuşumuz,
beyaz peyniri çatalının ucuyla alman vardı.
ve sabah deniz kenarında kimsecikler yokken yürüyen karaltın
güneş ve köpekler peşinde...
sonra her sabah kalktığımda hazır olmayan kahvaltı sofraları
ama mutlaka hazır olan bir demlik dolusu çayın vardı anne...
babamın balkonda çiçek sulayan türkülü sesine eşlik eden
kırlangıç bakışlı gözlerin vardı....
siyah üzerine yakası kırmızı şeritli ev elbisenle güneş gibi bakışın...
sen kırlangıç yuvasına baktığında onun bir kırlangıç yuvası olduğunu hatırlayışım vardı
yayla çorban vardı anne... hani şu mis gibi nane kokan...
bana üniversitede koli göndermeyişin vardı bir de... nasıl içerledim sana...
sonra bir de ağlayışın vardı avukatlığa yemin törenimde
koyu sarı deri ceketinle ağlayışın... duygu yüklü , kırlangıç annem benim...
ah... bir de bir ayrılışımız vardı ki anne...
günler boyu kavgalar ettik seninle
günler ve yıllar ve hatta belki de bir ömür sürecek “ayrı yerlerde yaşama” fikrine alışmaya çalışmamız vardı hani...
“kötü ayrılırsak daha kolay olur belki” diye düşünmüştük belki de ...
evden beyaz yakası çiçekli gelinlğimde çıkışımda
neye ağladığımı bilmeyişim vardı benim...
tıpkı yirmisekiz kişilik yurt odamda ağladığım ilk fakülte senemdeki gibi ağlamışlığım vardı işte...
isyanlar edişim vardı o kocaman yirmisekiz kişilik odada...
beni bir buçuk sene önce okula gönderdiğiniz için
geceler boyu yorganın altında üşüyen ayaklarımı ısıtamayışım ...
seni ölesiye özleyişim...
gözlerimden akan yaşlar kadar
büyük özlemim vardı yine daha evden ayrılmazdan önce
yakası çiçekli gelinliğimle aynaya bakarken...
nereden bilebilirdim ki kahretsin !!!
nereden bilebilirdim...
seni hala bu kadar çok özleyebileceğimi????
nereden bilirdim ki sonsuz aşkıma kavuştuğum halde
aylar boyu hüner coşkuner dinleyip ağlayacağımı...
“bırakma ellerimi...bırakma.. unutamıyorum” diye söylerken şarkıyı
nereden bilirdim kahve içimlerimizi birgün “hayal” etmek zorunda kalacağımı..
ve birgün bana “sürpriz” yapıp da...
kapıyı çalacağını
nereden bilirdim... “bir kahve içmeye geldim” diyeceğini...
ve nasıl bilebilirdim ki buna
bir saat boyunca sarılıp hıçkıra hıçkıra ağlayacağımızı birgün...
ve kimbilir daha kaç özlemi bilmiyorum anne...
sayamayacağım kaç ayrılığı düşlemiyorum sadece kavuşmalarımızı düşlerken...
kim bilir kaç kez mailin bana böyle sayfalar dolusu “sen” yazdıracak ...
ve kim bilir seni k a ç k e z d a h a göreceğim anne...
kimbilir kaç gece daha sıçrayarak uyanacağım
düşümde “ölmüşlüğünü” görerek...
yüreğimde o sızıyla uyanarak
kimbilir daha kaç kere yıkanacağım düşünle yokluğunda...
ölme ne olur... bir gün ölme sakın... ve ben, her anneler günü sabahının ilk ışıklarında sana yine satır satır yazayım sevgimi de, varsın telefondan okuyayım böyle... "anneler günün kutlu olsun anneciğim" diyeyim... anneler günün kutlu olsun annem... canım... varlığımın sebebi, kraliçem... anneler günün kutlu olsun..."

102. anneler gününe dair ilk kayit ingiltere'de bulunmus. 1644 yilina ait olan bu belgede 'mothering day' olarak aniliyor anneler günü. annelerin kutsalligindan cok 'kilise ana'yi takdir etmek, kutlamak icin baslatilmis bir kurumdur 'anneler günü' bu anlamda.

sonradan bilindigi üzere yirminci yüzyilin baslarinda anna jarvis hanimefendinin sayesinde resmi bir gün olmustur anneler günü. ayrica almanya'da nasyonal sosyalizmin yükselisiyle, "kadin esittir ana" zihniyetine cok önem veren nazi'ler tarafindan benimsenmis ve yüceltilmis anneler günü; avrupa'ya daha cok yayilmasini saglamislar böylece.

ticari diyorlar, feminizm diyorlar, duygu sömürüsü diyorlar. ama güzel bir sey anneler günü. yilda bir kez erken kalkip annenin en cok sevdigi cicekleri toplayip, kahvalti masasini hazirlamaktir. ne azi, ne cogu.

103. her anne için ayrı tarihler belirlenebilse keşke denilen gündür. zira bazılarımızın babalarının doğumgünü ve anneler günü hep ardarda gelmektedir, bütçeler etkilenmektedir.

104. zifiri karanlıkta sizi gören, en gürültülü kalabalıkta sizi duyan, çiçek tarlasında koklayarak sizi bulabilen sadece bir kişi olabilir, siz ona sadece anne dersiniz* -bir reklam.
işte, o'nların günü.

105. ülkemizde 1955 yılından itibaren kutlanmaya başlanan gün.

106. bugün anneannemleri ziyarete gittiğimizde dedemin: "anneler günü var, babalar günü var... neden dedeler günü yok!" diyerek isyan ettiği gün.

107. bazı yaratıkların ya$amaması gerektiğine inandığım gün... (bkz: sezen cumhur önal/#2961123)

108. anneler günü

bir iki çakıl taşı,
birkaç deniz kabuğu topladım senin için.
bir sürü kum taneciğiyle,
bir avuç deniz suyu doldurdum ceplerime.
bir göz kırpımı gökyüzü sakladım gözlerime.
kır çiçekleri kokladım senin için.
güneş topladım biraz da.
öpücükler kondurdum üzerine.
sonra bir tepeye çıkıp,
savurdum seher yeline
anneler günün kutlu olsun diye...

gamze yıldırım

109. rte ın cumhurbaşkanlığında ananı da al git burdan günü olarak kutlanması muhtemel gün.

110. yılın en sevdiğim günü. hediye alırım anneme... annemi çok severim, b-b-bütün anneleri çok severim. annemm...

norman bates

